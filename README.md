# Úkoly Lingea

## Úkol 1 - ukázka kódu

Vzhledem k tomu, že využívám github Vás odkazuji na svůj účet: [PetraB1517](https://github.com/PetraB1517), nacházejí se zde úkoly v pythonu, c, c++, JS a HTML/CSS. Pokud bych měla vybrat něco, na co jsem vážně "pyšná", zvolila bych semestrální projekt v C: hru [2048](https://github.com/PetraB1517/UPR/tree/main/projekt). 

## Úkol 2 - program
Program se nachází v přiložených souborech. program.py slouží k výpisu, input.py a functions.py obsahují zpracování vstupu a vytvořené funkce. soubor vstup.txt obsahuje vzorový vstup. Zadání jsem sice četla už minulý týden, ale vzhledem k tomu, že jsem onemocněla, začala jsem na něm pracovat až teď. Od začátku zpracovávání úkolu do dokončení mi to zabralo zhruba 3 hodiny.

## Úkol 3 - kvalita strojového překladu

Pokud mám být upřímná, nikdy mě nenapadlo nad touto věcí přemýšlet a ani jsem netušila, jak se vlastně překlady hodnotí. Z počátku mne napadlo, že roli bude hrát jaký text a pro koho se překládá. Pro historické texty bude jistě potřeba odpovídající slovník; dále pak hraje roli stylistika a funkce textu. 

Vzhledem ke své neznalosti jsem hledala v publikacích, přečetla jsem si odpovídající části z těchto zdrojů:

- ZEHNALOVÁ, Jitka. *Kvalita a hodnocení překladu: modely a aplikace.* V Olomouci: Univerzita Palackého, 2015. Olomouc modern language monographs. ISBN 978-80-244-4795-7. Dostupné online z https://www.vydavatelstviupol.cz/cz/978-80-244-4795-7

- ŠTANCEL, Radovan. *Metódy hodnotenia kvality strojového prekladu* V Brně: Masarykova Univerzita, 2007.Diplomová práce. Dostupné online z https://is.muni.cz/th/qbe46/diplomka2.pdf

Přiznávám, že mě vypsané metody v druhém zdroji zaujaly. Ačkoli používané vzorce jsou pro mne na pochopení všech parametrů složité, překvapila mne "úspěšnost" metod. Dle mého názoru je dobré porovnávat shodu slov s přihlédnutím k vhodným synonymům. Posuzování stejného slovosledu pak hlavně ve slovních spojeních, ale celkově, myslím, určitou roli může hrát i přísnost jednotlivých jazyků na dodržování větného slovosledu. 

Dále mě napadla i otázka rodu sloves - ne vždy je v jiném jazyce vhodné použít doslovný překlad, a však změna rodu trpného a činného není vždy chybná, pokud je zachován význam. Stejně tak by bylo vhodné rozeznávat chybovost v rámci vložení špatného slova jako takového a špatného tvaru slova. Pokud např. v češtině není slovo správně vyskloňované, stále je možné lépe a snadněji domyslet význam věty než pokud je použito slovo nevhodné či chybné. Implementace takovýchto parametrů je potom závislá na použitém jazyku. 